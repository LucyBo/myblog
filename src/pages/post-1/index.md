---
path: "/post-1/"
category: "gatsby"
tags: ["gatsby"]
title: "Gatsby."
date: "2018-01-02T00:00:00.000Z"
summary: "Nieszczęśliwa miłość, prohibicja i gangsterzy czyli gdzie założyć swojego bloga?"
images: ["images/3.jpg"]
---


Na absolutnie każdym forum dotyczącym biznesu i biznesu on-line pada pytanie: na jaką platformę blogową się zdecydować? Gdzie najlepiej założyć stronę?  Próba jednoznacznej odpowiedzi dla kogoś, kto nie ma w temacie żadnej wiedzy,  wymagałaby pewnie 100 iteracji i  pytań pomocniczych, a jej schemat blokowy byłby dłuższy niż kolejka po piwo na dożynkach.

Uznajmy więc, że pytanie  -na czym mam sobie sam napisać statyczną stronę? Zmienia postać rzeczy i daje zielone światło do rozważań na temat jednego z frameworkó, który sam o sobie mówi:


Fast in every way that matters. 

Gatsby.  

Subiektywnie i z przykładami. 

> Wprowadzenie: Gatsby to darmowy, open-sourceowy  framework bazujący na Reakcie, który pomaga budować developerom błyskotliwe,szybkie strony i apki. 

10 minut. Tyle potrzeba, żeby podążając za instrukcją utworzyć w Gatsbym stronę bazującą na jednym z wielu dostępnych szablonów.  10 minut, zakładając, że pomylicie się dwa razy i za każdym razem zaczniecie od początku. Gatsby dla osób, które mają z nim pierwszą styczność jest łagodny i bajecznie prosty. 

Z 327  Gatsby-starterów możecie wybierać wygląd i funkcjonalność Waszej strony. Startery na podstawie których można rozpocząć dalsze modyfikacje, z reguły są responsywne i dzielą się na kategorie wg sposobu użytkowania czy przeznaczenia. Mają w różnych konfiguracjach zaimplementowane np.  Disqus, Google-Analitics, autentykację przez Moltin, a jeśli nie mają, to w łatwy sposób można dodać elementy dostoswane do indywidualnych potrzeb. Layout Gatsbyego można wdrożyć w całości, nie przejmując się niedoskonałym wyglądem, podmienić personalne dane w JSONie dotyczące autora i w pełni korzystać z możliwości interakcji online w przyzwoitej formie, którą daje Markdown.  

Czy startery Gatsbiego są bez wad? 

Być może tak, ale nie wszystkie. Ten blog powstał na starterze Wonism i lista błędów czy problemów w logice szybko narastała. Nie były to jednak rzeczy uniemożliwiające prace nad rozwojem strony. W pierwszej kolejności wypłynęły: błędy w datowaniu, żyjące własnym życiem kategorie postów i konflikty CSS-ów, cały routing – bez zarzutów. W  komplecie plików łatwo się odnaleźć, organizacja folderów zgodnie z przyjętymi standardami. To wszystko daje doskonałą szansę, żeby:

-nie utonąć w pracach od zera

-nie zniechęcić się ilością kodu do napisania

-nie stracić czasu na pielęgnowanie projektu, który będzie doskonały pod względem estetycznym czy merytorycznym, ale nie doczeka się publikacji na skutek problemów technicznych lub zmęczenia autora. 

A Wy jak tam? Grzejecie Wordpressy czy migrujecie? 

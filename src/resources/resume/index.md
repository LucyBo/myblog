---
type: "resume"
title: "Resume"
date: "2000-01-01T00:00:00.000Z"
path: "/resume/"
---
\
\
Mając 28 lat i niezwiązane z IT wykształcenie kierunkowe zaczęłam programować.  Strona o moich doświadczeniach, stereotypach i przekonaniach dotyczących programowania.


\
Plan bez wad. 


\
Zdanie, które jest dla mnie miernikiem doskonałości własnego umysłu. Uściślijmy: miernikiem bez skali, atestu i instrukcji. To zdanie, które absolutnie od zawsze przebiega mi przez myśl, gdy moja podświadomości uznaje dane przygotowanie za skończone. Zdanie,które podsumowuje doskonałość procesu skazanego na sukces. 

\
Dokładnie jak wtedy, gdy przez 2 tygodnie robicie listę rzeczy do spakowania przed podróżą, jesteście gotowi na awaryjne lądowanie,  tropikalne ulewy i dziurę w bucie. Gdy wyciągacie z walizki klapki, kapelusz, aparat, kije do selfi, karty pamięci i zapasowe dyski. I gdy uświadamiacie sobie, że baterie to, owszem, macie przygotowane i naładowane. Szkoda tylko, że w domu. Znam jednak kogoś, kto wszystkie te sytuacje życia codziennego podsumowuje inaczej. Jest to mój mąż i niewykluczone, że nie można go wtedy nazwać cichym obserwatorem.

\
Po wstępie, gdy określony jest sposób podejmowania decyzji, który usypia czujność, gdy goni Was życiowy rekin, a Wy toniecie w lawie rozpaczy, uściślę że programować zaczęłam zupełnie nieprzypadkowo, jako absolwentka budownictwa, z wiedzą eksperta na temat konstrukcji szklanych.

\
Mam nadzieję, że w pełnym zrozumieniu nawiążemy tutaj dialog dotyczący technologii, w którym eksperci i hobbyści, seniorzy i juniorzy do powiedzenia będą mieli równie dużo oraz że znajdziemy odpowiedzi na niecierpiące  już dłużej zwłoki pytania: mac czy pc? Angular czy React? UoP czy B2B? 

\
Istnienie tego miejsca w sieci zawdzięczać będziemy mojemu mężowi, który jak przystało na człowieka czynu powtarzał: niczym się nie przejmuj, pisz i publikuj. 

\
W sprawie wszystkich planów pozbawionych wad, śmiało piszcie  na planbezwad@gmail.com

\
Aby być na bieżąco, kliknij mój funpage tutaj.(dostępne niebawem) 









